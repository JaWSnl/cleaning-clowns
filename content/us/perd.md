
---
name: Perd
image: "/images/clown-perd.jpg"
---

Mijn naam is Perd en die spreek je uit als ‘peer’ met een d erachter. Perd is een verbastering van het woord ‘paard’. En een paard is natuurlijk een solide gegeven op vier benen. Op dat nobele dier lijk ik sterk, al zeg ik het zelf. Ik sta voor positief, groots en vriendelijk. De naam Perd is ook praktisch, want de mannetjesvariant van Perd is meteen mijn achternaam.

Elf maanden per jaar zie je me door de straten zwerven op zoek naar vieze ruiten. De twaalfde maand klim ik op mijn naamgenoot en breng als een goed en heilig man vreugde en cadeautjes. Als ik na hard werken afstijg, laat ik de baard nog even staan voor mijn volgende act, rond kerstbomen en kaarsjes. Ho ho ho…

Vermaken en entertainen zit mij dus in het bloed. Dat doe ik al ruim 20 jaar. Ik breng momenten van geluk en tover een lach op de gezichten van kinderen en van bejaarden met dementie. Als ook de ouders van de kinderen lachen en de kinderen van de bejaarden, ja als iédereen blij is, ben ik het ook! Daar doe ik mijn uiterste best voor. Ik ben een echt werkPerd.

Ik woon in Ede en ben in de weekenden beschikbaar.

Je kunt me bereiken via eenberichtaanclownperd@gmail.com of bel me maar op *06 - 55 12 89 31*.