
---
name: Takkie
image: "/images/clown-takkie.jpg"
---

Bijna 20 jaar geleden begon ik opeens Takkie te heten. Misschien werd mijn naam wel ingefluisterd door de wind die door de bomen speelde. Misschien ook niet… Magie is magie en laat zich niet verklaren.

Takkie werd ik en was ik een tijdje. En nu is Takkie uit haar lange lánge wintertukkie ontwaakt… een tikkie onwennig.

Mijn medeclowns noemen mij alert en verrassend in mijn spel. Mijn gedurfde keuzes zijn soms onverwacht. Ik geniet van het geven van aandacht aan mijn publiek. Ik put energie uit wat het spel mij teruggeeft. Takkie een ondeugende clown die in alle kalmte speelt, met aandacht voor het kleine.

Een speciale vermelding verdient mijn elastieken clownsgezicht. Ik schakel vliegensvlug van plezier naar huilen, van verbazing naar herkenning, van liefde naar verlegenheid en andersom. Ik speel van de hakkie op de Takkie! 

Dat doe ik graag voor volwassenen en kinderen met een beperking, en ouderen met dementie.

Je kunt mij vinden in de omgeving Dordrecht.

Wil je meer informatie, dan kun je mij bereiken via clowntakkie@gmail.com.

Liefs Takkie