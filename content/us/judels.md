
---
name: Judels
image: "/images/clown-judels.jpg"
---

Het zonnetje schijnt bij Judels!
Een clown die je raam komt zemen? Gaat dat wel goed?
Het antwoord is ‘nee’, maar je krijgt er veel plezier voor terug.
En zeg nou eerlijk, wat heb je liever: een schoon raam of lol? Kies maar.

Judels heeft geen plan, geen act, geen script. Alleen de datum, de tijd en de plaats
worden vastgelegd, maar verder kijk ik wat er is en wat er komt.
Het doel is contact maken. Dat kan heel klein en fijn zijn, het kan groots en
meeslepend. Alles wordt afgestemd op degene die ik voor me heb.

Er wordt gelachen, gehuild, gezwaaid, gepoetst, getekend, gesopt, gezongen,
gestoeid, gedanst, geglimlacht, met een oog geknipperd, met een vinger getikt,
gemijmerd, geneuried en er worden heel wat (hand)kusjes uitgedeeld.
En daar doe ik het voor!

Soms kom ik alleen, maar ik werk ook graag samen met een clownsmaatje.

Ken je iemand in West-Brabant die ik een glimlach kan bezorgen of een locatie waar
ik het zonnetje kan laten schijnen? Laat het me dan even weten via mail
(info@bijjudels.nl), of een persoonlijk berichtje op Facebook (Bij Judels), dan gaan
we samen kijken hoe we dat in het vat kunnen gieten.

Vrolijke groet en tot ziens,
Bij Judels!
www.bijjudels.nl