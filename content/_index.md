---
title: Het ontstaan van de Cleaning Clowns
---

Coronavirus, quarantaine… De School voor Clown en Leven in Utrecht ging dicht. Geen clownsopleiding, geen lessen en dus niet meer spelen…

Een verdrietig jongetje in Eindhoven vroeg via Facebook om een verjaarskaartje. Ik (Desiré Festen) dacht: Ik stuur een clown! Met mijn rode neus op, gewapend met emmertjes sop en sponsjes, fietste ik naar hem toe. Mijn clownspak bestond voor een deel uit schoonmaakdoekjes. Zo is de glazen wassende clown geboren: een jarige aan de ene kant van het raam, een clown aan de andere kant. Het jongetje kreeg van mij een levende verjaardagskaart en zijn ouders schoongepoetste ramen. Euh, nou ja, schoon?

De reacties waren zo leuk dat ik op een weggeefhoek in Udenhout heb aangeboden om als clown ramen te komen lappen. De aanvragen stróómden binnen. Dat kon ik in mijn eentje niet aan en dus heb ik mijn medeclowns van de opleiding om hun poetshulp gevraagd.

Inmiddels wassen 15 eerste- en tweedejaars clowns van de School voor Clown en Leven overal in Nederland de ramen. Op hun eigen clowneske wijze…

We zijn nog in opleiding en niet alles gaat vlekkeloos. Wat natuurlijk best mag als clown! We willen vooral heel veel mensen blij maken en tegelijkertijd leren van ons spel.

Klasgenoot Edith bedacht de naam Cleaning Clowns en dat was meteen een pakkende naam voor onze website. We zijn vol trots aan een nieuw avontuur begonnen.

Wie mogen we blij maken?

<div class="text-center">(Geschreven door Pauline Schuurman)</div>

<hr/>
<br/>

<div class="embed-responsive embed-responsive-16by9">
  <video class="embed-responsive-item" controls poster="/images/a-cleaning-clown-film.png">
    <source src="/videos/a-cleaning-clown-film.mp4" type="video/mp4"></source>
  </video>
</div>